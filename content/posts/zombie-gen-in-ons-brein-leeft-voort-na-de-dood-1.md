---
templateKey: post.template
title: Zombie-gen in ons brein leeft voort na de dood!
date: 2021-06-17T15:32:14.637Z
headerPhoto: map-bron-pixabay-com-darksouls1-image-img-zombi-vrouw-eng-jpg-onderschrift-zombi-vrouw-eng
onderwerp: quirky
auteur: Monique Siemsen
tags:
  - zombi, genen, neuronen, brein, hersenen, dood
photo's:
  - map-bron-pixabay-com-colin00b-onderschrift-sommige-hersencellen-gaan-extra-aan-de-slag-na-de-dood-de-genen-van-die-cellen-werken-zelfs-overuren-image-img-neuronen-verbinding-hersencellen-jpg
---
Wie denkt dat je lijf na je overlijden, zich bezig gaat houden met doodnormale zaken als ontbinding, heeft het mis. Wetenschappers hebben een zombi-gen ontdekt, dat in de hoogste versnelling gaat, lang na je dood.

Het menselijk lichaam blijft ons verbazen en het was al eerder bekend dat sommige cellen in ons brein nog even doorwerken, als we onze laatste adem hebben uitgeblazen. “Nog even doorwerken” is echter wel van een andere orde dan keihard aan de bank gaan en grote tentakels groeien! Én laat dat nu precies zijn wat het nieuw ontdekte zombi-gen doet.



**Genen van neuronen kappen wél na de dood**

De wetenschappers zijn een groep neurologen aan de universiteit van Illinois en Chicago. Ze bestudeerden hersenweefsel dat tijdens hersenchirurgie was verwijderd en simuleerden het sterven door het onder meer te verstoken van zuurstof. Een deel van de genen van hersencellen bleken zich voor het grote deel te gedragen naar verwachting van de wetenschappers. 

Deze baseerden zich op vorige studies en gingen ervan uit dat de hersenen stopten met activiteit te vertonen na de dood. En de genen van de hersencellen dus ook. De genen van de cellen aanwezig in neuronen bleken inderdaad snel na het overlijden inactief te worden. Dit vonden de wetenschappers niet heel verbazingwekkend, want neuronen zijn de hersencellen die betrokken zijn bij het denken en het geheugen van mensen. En als er geen mens meer is die die cellen gebruikt om te denken of zich dingen te herinneren, is het niet zo gek dat de genen van die neuronen dan maar stoppen met activiteit. 



**Huishoudelijke genen en opruim genen na de dood nog lekker aan de bak**

Verrassender vonden de wetenschappers het, dat maar liefst 80% van de genen in de hersencellen gewoon nog lekker aan het werk bleken, zo niet heel ijverig. De wetenschappers noemen deze genen de zogenaamde huishoudelijke genen en hun taak is de kwaliteit van het hersenweefsel goed te houden. De activiteit van deze genen bleek nog uren stabiel te blijven.

Domweg stomverbaasd waren de wetenschappers echter, toen ze de activiteit van een derde groep genen bekeken. Deze genen horen bij de zogeheten ‘glial cellen’ en komen super op dreef als jijzelf het hoekje om bent. De cellen groeien uit tot gigantische proporties en ze ontspruiten lange tentakel-achtige armen uit de cellen, tot wel 24 uur na het intreden van de dood. Waarom doen die cellen dat? 



**Hersencellen die opruimen groeien en krijgen tentakels. Ná je dood.**

Daar hebben de onderzoekers wel een antwoord op. Glial cellen zijn de cellen die de gezondheid van het hersenen in de gaten houden. Als er koorts of andere aanvallen dreigen, komen de glial cellen in actie. Zij moeten de hersenen schoon houden en de boel opruimen na een infectie of zuurstof te kort. En als je dood bent gegaan, is er natuurlijk wel een ernstig zuurstoftekort in de hersenen. De glial cellen gaan dus aan de slag en dat betekent dat de genen van de cellen natuurlijk net zo actief worden.

Of de zombi-genen nog andere effecten teweeg kunnen brengen in ons brein is niet zeker. Zo zou de vergrootte hersenactiviteit kunnen verklaren waarom sommige mensen bijna-dood-ervaringen krijgen, als hun brein geen zuurstof meer krijgt, zoals bij een verdrinking of een ernstig ongeval. De hyperactiviteit van de zombi-genen zou mogelijk de oorzaak zijn van het gegeven dat mensen zeer intens kleuren, geuren en gevoelens ervaren.



**Dichter bij oplossingen voor neurologische problemen?**

De wetenschappers zijn verrast én blij met de bevindingen. Begrijpen hoe menselijke genen zich gedragen na onze dood, staat hoog op het verlanglijstje van wetenschappers die zich specialiseren in het onderzoek en de behandeling van een heel scala aan aandoeningen waarin de hersenen een grote rol spelen zoals autisme, dementie en epilepsi.



*Gepubliceerd op 12.5.2021*

*Bron: F. Dachet, J.B. Brown, T. Valyi-Nagi, K. D. Narayan, A. Serafini, N. Boley, Th. R. Gingeras, S.E. Celniker, G. Mohapatra, J.A. Loeb - Selective time-dependent changes in activity and cell-specific gene expression in human postmortem brain.*