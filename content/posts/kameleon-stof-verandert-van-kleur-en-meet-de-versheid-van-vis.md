---
templateKey: post.template
title: Kameleon-stof verandert van kleur en meet de versheid van vis
date: 2021-06-11T15:23:04.867Z
headerPhoto: map-bron-pixabay-com-jj01-onderschrift-kameleon-dichtbij-groen-image-img-kameleon-dichtbij-groen-jpg-1
onderwerp: tech
auteur: Monique Siemsen
tags:
  - Robot, nieuwe uitvinding, verandering kleuren
photo's:
  - map-bron-pixabay-com-dariuszsankowksi-onderschrift-mogelijk-vervangt-een-robot-met-kameleonhuid-in-de-toekomst-deze-soldaat-image-img-soldaat-vuurwapen-gevecht-jpg
---




Wetenschappers zijn er in geslaagd een materiaal te ontwikkelen dat lijkt op de huid van een kameleon. Het spul stelt ook vast of je lekkerbekkie nog wel vers is.



Het is niet voor de eerste keer dat de wetenschap bezig is een stof te ontwikkelen die van kleur kan veranderen. Wel nieuw is dat dit niet alleen prima is gelukt, tot en met de mogelijkheid van printjes toe, maar dat het wel een zeer bijzondere eigenschap blijkt te hebben: het kan gebruikt worden om de versheid van vis en ander seafood vast te stellen. 





**Luminogenen zorgen voor kleurverandering in stof** 



De stof is gemaakt van een speciaal soort molecuul, te weten de luminogen. Deze moleculen kunnen kristallen doen oplichten en zijn gecombineerd in een gel op waterbasis. Er zijn verschillende lagen van deze gel gebruikt voor een optimaal kleureffect en de onderzoekers hebben er meteen ook maar een chemische sensor in verwerkt. Zo kan de stof niet alleen van kleur en print veranderen, maar kan het dat trucje ook doen als het onfris voedsel detecteert. De sensor meet de vrijgekomen chemicaliën die bij het teloorgaan van het voedsel vrijkomen en kan de kleur van het materiaal daarop aanpassen als waarschuwing.



Overigens is het natuurlijk niet louter de bedoeling dat het materiaal gebruikt gaat worden als versheidsmeter. Ook eletronica die flexibiliteit vergen kunnen met het materiaal omkleed worden. Verder denkt men aan technologie om fraude in documenten en vals geld tegen te gaan. En tot slot: voor robots. 





**Robotten die van kleur kunnen veranderen**



De wetenschappers uit China en Duitsland, die verantwoordelijk zijn voor de vinding, zien het al helemaal voor zich: gevechts- of verdedigingsrobots die zijn uitgerust in camouflagekleuren of zelfs iets dat op een menselijke huid lijkt? Het hoort allemaal tot de mogelijkheden. Omdat de ‘huid’ van de robot ook dienst doet als sensor, zouden deze robotten prima alarmerings- en displayfuncties kunnen krijgen.



De sensor van het materiaal en de kwaliteit om van kleur te veranderen, is in ieder geval optimaal. Bij een test met slechts verpakkingsmaterialen van vis, verkleurde de stof al. Zo werden twee teststrips onderzocht, afkomstig van dozen waarin vis werd bewaard. De ene doos met vis werd op een temperatuur van minimaal -10 graden Celsius bewaard, de andere op een temperatuur hoger dan 30 graden Celsius. Voor beide dozen gold een bewaarperiode van 50 uur. Na afloop kleurde de koude teststrip rood en de warme groen, daarmee aangevend dat rood blijkbaar staat voor vers en groen dus duidelijk voor een product, waarbij ontbinding reeds te ver is ingezet.





**Robotten en het bederven van vis**



Het lijkt een vreemde mix van eigenschappen, waarmee het nieuwe materiaal is uitgerust. Volgens de wetenschappers is dat omdat zij het materiaal zo breed mogelijk inzetbaar wilden maken. Of eventuele gevechtsrobotten ook met rotte vis in de weer moeten, vertelt het onderzoek niet. Het zijn echter natuurlijk niet alleen de lichamen van vissen, die na het overlijden een ontbindingsproces ingaan, dus wellicht komen de teststrips ook in de strijd nog van pas.





*Gepubliceerd op 2.6.2021*



*Bron: A panther chameleon skin-inspired coreshell supramolecular hydrogel with spatially organized multi-luminogens enables programmable color change door Ningbo Institute of Materials Technology and Engeneering, the Chinese Academy.*