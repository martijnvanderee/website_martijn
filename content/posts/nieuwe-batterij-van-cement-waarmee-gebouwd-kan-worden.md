---
templateKey: post.template
title: Nieuwe batterij van cement waarmee gebouwd kan worden
date: 2021-06-11T15:15:00.904Z
headerPhoto: map-onderschrift-flatgebouw-zonsondergang-paars-bron-pixabay-com-fotoblend-image-img-flatgebouw-zonsondergang-paars-jpg
onderwerp: tech
auteur: Monique Siemsen
tags:
  - wonen, toekomst, batterij, cement, flatgebouw
photo's:
  - map-onderschrift-reguliere-batterijen-hebben-meer-capaciteit-dan-de-nieuwe-cementen-batterijen-waarin-mensen-kunnen-wonen-bron-pixabay-com-fotoblend-image-img-batterijen-verzameling-divers-jpg
---


De wetenschappelijke jacht naar duurzame energie en bouwmaterialen heeft geleid tot een unieke uitvinding: een batterij van cement waarmee gebouwd kan worden. En die nog eens oplaadbaar is, op de koop toe.



De Zweedse uitvinders zien het helemaal voor zich. Steden opgetrokken uit flatgebouwen van cementen batterijen die wel tot 20 verdiepingen hoog gebouwd kunnen worden. Het hele gebouw werkt als één grote batterij en de muren zelf worden geladen met energie. Je woont als het ware, dus ín de batterij.





**Betonmix met koolstofvezels en metalen**



Er ging jaren onderzoek voorbij voordat de Zweden dan uiteindelijk hun prototype konden presenteren. Eerst moest het juiste betonmengsel worden gevonden, dat uiteraard duurzaam en stevig moest zijn. Om de energie goed te kunnen geleiden voegde men kleine hoeveelheden koolstofvezels toe aan het beton. Dit kwam bovendien ook de flexibiliteit ten goede. 



Dit mengsel werd gecombineerd met een koolstofvezel raamwerk voorzien van een laagje metaal, te weten ijzer en nikkel. En voila, de eerste cementen batterij is geboren. Het enige nadeel is wel dat de capaciteit van de batterij veel minder is dan de batterijen die we momenteel gebruiken. Echt een probleem is dat niet, volgens de wetenschappers. Omdat de batterij ontwikkeld is om als bouwsteen te dienen voor grote projecten, zal de hoeveelheid alleen al, ruim voldoende energie kunnen opslaan en leveren voor de tientallen gezinnen die in een dergelijk gebouw zouden gaan wonen.





**Wonen in een batterij van cement**



De wetenschappers zelf zijn helemaal in hun nopjes met hun batterij-gebouw. Door de stevigheid kunnen makkelijk dusdanig grote structuren worden opgeleverd, die niet alleen voorzien in het energiegebruik van de mensen die er wonen of werken, maar ook als opslagplaats van energie kunnen dienst doen. Zo worden er verschillende vliegen met één klap geslagen. Voordeel van de opslagmogelijkheid is dat er een verminderde gevoeiligheid voor een energiecrisis of -tekort ontstaat.



Ook is het mogelijk om zonnepanelen te monteren op de bouwsels en de energie ter plekke op te slaan als electriciteit. De wetenschappers wijzen er tot slot nog op dat het concept bijzonder geschikt is voor snelwegen en bruggen. Daar zouden sensoren de erosie en stevigheid van de structuren kunnen monitoren en zo voor een veiliger infrastructuur zorgen. 





**Hoe lang houdt de cementen batterij het vol?**



Momenteel werken de Zweden eraan om de batterijen een langere levensduur te geven. Betonnen gebouwen gaan immers 50 tot 100 jaar mee en het is natuurlijk wel de bedoeling dat de batterijen mee kunnen komen in die levensverwachting, anders is het na 10 of 20 jaar al afgelopen met de energiepret en zit je met het zoveelste “nutteloze” betonnen gebouw.  Als de wetenschappers dat niet voor elkaar kunnen krijgen, gaan ze over op plan b: dat de  batterijen makkelijk vervangen kunnen worden in de structuur en dat nieuwe batterijen het stokje na een aantal jaar overnemen. 





*Gepubliceerd op 22.5.2021*



*Bron: Rechargeable concrete battery door Chalmers University of Technology in Zweden.*