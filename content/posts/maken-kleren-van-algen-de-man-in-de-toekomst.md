---
templateKey: post.template
title: Maken kleren van algen de man in de toekomst?
date: 2021-06-11T15:56:58.630Z
headerPhoto: map-bron-pixabay-com-hugo-ob-onderschrift-algen-heuvels-groen-image-img-algen-heuvels-groen-jpg
onderwerp: quirky
auteur: Monique Siemsen
tags:
  - algenstof, kleding van algen, materiaal printen, cellulose
photo's:
  - map-bron-pixabay-com-so-fuego-onderschrift-de-algenstof-zal-ook-worden-ingezet-om-huidwonden-te-genezen-image-img-hand-bloed-wond-jpg
---
Het is niet bekend of grote winkelketens hun eerste bestellingen al geplaatst hebben, maar
wie weet hoe snel ze in de rekken hangen: jurken en pakken gemaakt van algen. Levende
algen, wel te verstaan.
We komen veel onderzoek tegen hier op de redactie en zijn best wel iets gewend. Maar
zelfs bij ons gingen de wenkbrauwen omhoog bij het volgende nieuwtje. Wetenschappers
hebben een stof ontwikkeld van levende algen, waarvan zij toepassingen zien in de
medische sector én in de kledingindustrie.

Levend, fotosynthetisch materiaal uit de 3D printer
Het materiaal schijnt lekker te zitten, want het is heel flexibel. Duurzaam – en daar gaat
het natuurlijk om – is het ook nog eens, want de algen zijn robuust en biologisch
afbreekbaar. Helaas vertellen de wetenschappers niets over de geur, iets wat wij geen
onbelangrijke factor vinden als het gaat om de draagbaarheid van een kledingstuk. Of we
ons het apelazerus kunnen zweten en stinken in het goedje, vermeldt de
wetenschappelijke publicatie ook niet. Wasbaarheid was blijkbaar geen meegenomen
variabele.
Maar laten we bij het begin beginnen. De technologie is uitgevonden door Nederlandse
wetenschappers aan de TU van Delft in samenwerking met Britse collega’s van de
Universiteit Rochester in het Verenigd Koninkrijk. Zij hebben 3D printers gebruikt en een
nieuwe bio-print techniek om algen te printen in een levend, fotosynthetisch materiaal dat
bijzonder stevig is.

Bacteriële cellulose is als het papier, micro-algen de inkt
Levende materialen, gemaakt door biologische cellen binnen een niet levende matrix te
plaatsen, zijn steeds populairder aan het worden in de wetenschap. Immers, de meest
robuuste materialen zijn materialen die de levende natuur nabootsen. Overigens gaan de
materialen niet alleen gebruikt worden in de textiel en medische industrie, maar ook in de
energie-sector.
Om de fotosynthetische materialen te maken begon men met een niet levende bacteriële
cellulose, een organische stof die door bacteriën wordt gemaakt en afgescheiden.
Bacteriële cellulose heeft namelijk een aantal unieke en zeer gewenste eigenschappen
zoals flexibiliteit en sterkte. Wat helemaal fijn is aan deze stof is dat het zijn vorm behoudt,
ook al verpletter je het of probeer je het op andere manieren te beschadigen.

Levend materiaal inzetbaar tegen huidbeschadiging en klimaatverandering
Vervolgens werkt deze cellulose net als het papier in de printer. De levende micro-algen
doen dienst als inkt. Met een 3D printer konden de wetenschappers vervolgens de algen
op de cellulose “drukken”. Het resultaat is een materiaal dat tevens prima gebruikt kan
worden als fotosynthetische huid in de medische sector. Immers, de zuurstof in het

materiaal kan de beschadigde huid helpen te herstellen, maar het kan ook ingezet worden
als licht-activerende factor. Ook hierbij is kapotte huid gebaat.
Een belangrijke toepassing voor het materiaal is de inzet ervan in de strijd tegen
klimaatverandering. Er worden namelijk kunstbladeren van de algenstof gemaakt, die net
als echte bladeren koolstof kunnen omzetten in zuurstof, geen overbodige luxe met de rap
verdwijnende en beschadigde regenwouden waarover elders op ScienceGeek te lezen is.
(link met regenwoud verhaal)

Even je jurk van algen “stekken” voor nieuwe stof?
En dan is er dus nog de eerder genoemde toepassing in de kledingindustrie. De
wetenschappers verwachten dat de stof een revolutie te weeg zal brengen in mode-land,
omdat de productie ervan niet gepaard gaat met vervuilende processen. Ook laten de
kledingstukken, anders dan synthetische kleding, geen plastic sporen achter in de droger
en wasmachine, wat weer beter is voor zoetwatervissen die al decennia lang onze plastic
parka’s binnen krijgen. (link naar plastic vis verhaal.)
Bovendien ben je als drager van een algen-jurk, je eigen luchtzuiveraar, waar je maar ook
gaat. En nee, je hoeft je jurk niet dagelijks water te geven. Het materiaal kan namelijk
dagen zonder water en mocht je kledingstuk toch de pijp uitgaan, dan neem je gewoon
een stekje van je dress om nieuw levend materiaal te produceren. Zo blijf je fashionable
én duurzaam in één klap!
Gepubliceerd op 23.5.2021
Bron: Bioprinting of regenerative photosynthetic living materials door de TU Delft en University
Rochester