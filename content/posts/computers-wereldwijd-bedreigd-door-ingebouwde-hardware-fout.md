---
templateKey: post.template
title: Computers wereldwijd bedreigd door ingebouwde hardware-fout
date: 2021-06-11T15:19:17.905Z
headerPhoto: map-image-img-man-vraagteken-computer-jpg-onderschrift-onze-computers-bevatten-al-onze-belangrijke-en-intieme-data-en-een-inbouwfout-maakt-hen-allemaal-kwetsbaar-bron-pixabay-com-stok-ic
onderwerp: tech
auteur: Monique Siemsen
tags:
  - Artemis, maanmissie, maan, zonnevlammen, zonnestormen
photo's:
  - map-bron-pixabay-com-onderschrift-vrouw-bed-computer-image-img-vrouw-bed-computer-jpg
---
De mensheid is vandaag de dag zeer afhankelijk van de computer. Gevaarlijk, want onderzoekers vonden een nieuwe kwetsbaarheid, die computers over de hele wereld makkelijk lam legt.



Thuis kunnen we onze laptop of pc al amper wegdenken, laat staan hoe wereldwijde instituten het moeten redden als computersystemen zouden weg vallen of gehackt worden. Toch is dat precies de situatie die er dreigt en Amerikaanse techneuten trekken dan ook luid aan de bel. Ze hebben een foutje gevonden in de processors, waardoor computers kwetsbaarder zijn, dan we vermoeden.





**Nieuwe Spectre fout gevonden in processors**



Het team van de Universiteit in Virginia hebben de ontdekte fout zelfs een naam gegeven, te weten Spectre. Het betreft een inconsistentie in de hardware die ingebouwd is in de processors van moderne computers. 



Computers vandaag de dag zijn zo snel omdat in die hardware gebruik wordt gemaakt van zogenaamde ‘speculative execution’ oftewel ‘uitvoering die kan speculeren’. Processors kunnen daarmee voorspellen welke handelingen van de gebruiker er volgen en zelfs op die voorspelde handelingen vooruitlopen. Vergelijk het met bijvoorbeeld predictor functies als je iets wilt typen.





**Computers om de tuin geleid en bestanden vrij toegankelijk**



De wetenschappers vonden een manier en een serie van aanvallen, waarmee de voorspelling omzeild kan worden. Met een Spectre-aanval is de voorspelling op het verkeerde pad te zetten. De processor heeft dat op een gegeven moment door, herstelt zich en gaat weer verder met de juiste voorspelling. De computer zal dan ook ogenschijnlijk netjes die taak afmaken, zoals dat de bedoeling is. Echter: terwijl de processor de bosjes in wordt gestuurd, kunnen hackers makkelijk toegang krijgen tot vertrouwelijke bestanden.



De deskundigen menen dat als zij dit trucje kunnen bedenken, het slechts een kwestie van tijd is voordat georganiseerde terreurgroepen, criminelen of zelfs kwaadwillende individuen, dezelfde route vinden in onze computers en zich een toegang kunnen verschaffen tot zeer vertrouwelijke en gevoelige bestanden.





**Zal tweede Spectre fout op tijd hersteld worden?**



Het is niet de eerste keer dat deze universiteit een niet zo’n kleine glitch ontdekt in de processors, Spectre 1 dus eigenlijk. Ook in 2018 vonden zij al kwetsbaarheden, waarop de industrie aan de gang ging om het euvel te verhelpen. Sceptisch over de eerste fout die ze vonden, ging het team meteen na de herstelwerkzaamheden, weer op onderzoek uit. En nu blijkt dus, met goede reden. Spectre next generation ligt op de loer.



De universiteit dringt er op aan dat fabrikanten weer razendsnel aan de slag gaan om ook Spectre 2 te verhelpen, voordat anderen de aanvals-route ontdekken. Overigens zijn de deskundigen vastbesloten ook het komende herstel weer grondig onder de loep te zullen nemen.





*Gepubliceerd op 29.5.2021*



*Bron: Computer scientists discover new vulnaribility affecting computers globally door University of Virginia School of Engineering and Aplied Science, Verenigde Staten*