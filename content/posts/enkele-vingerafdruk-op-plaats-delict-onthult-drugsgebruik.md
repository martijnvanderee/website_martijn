---
templateKey: post.template
title: Enkele vingerafdruk op plaats delict onthult drugsgebruik
date: 2021-06-11T15:17:41.810Z
headerPhoto: map-bron-pixabay-com-422737-onderschrift-speurneus-vergrootglas-vingerafdruk-image-img-speurneus-vergrootglas-vingerafdruk-png
onderwerp: tech
auteur: Monique Siemsen
tags:
  - onderzoek drugsgebruik, misdaad, vingerafdruk, cocaïne, politie 3 bijlagen
photo's:
  - map-bron-pixabay-com-rebcenter_moscow-onderschrift-vingerafdrukken-laten-voortaan-zien-of-een-drugsgebruiker-nog-zijn-handen-heeft-gewassen-voordat-hij-een-misdaad-pleegde-image-img-drugsverslaafde-injectienaald-hoody-jpg
---


Voortaan hebben analisten maar één vingerafdruk nodig om te zien of de dader coke heeft genomen, heeft aangeraakt of zelfs zijn handen heeft gewassen, nadat hij de drugs aanraakte.



Er wordt altijd gezegd dat het boevengilde niet stil zit en altijd bezig is met de innovatie van hun vak. De laatste wetenschappelijke vinding zal echter moeilijk bij te benen zijn. Wetenschappers zijn erin geslaagd om door middel van vingerafdrukken het drugsgebruik van de dader of handlanger zeer nauwgezet in beeld te krijgen.





**Vingerafdruk toont ook wie zijn handjes wast, na cokegebruik**



Onderzoekers aan Britse universiteiten hebben een techniek ontwikkeld, waarbij de vingerafdrukken laten zien of en hoe er drugs is gebruikt. De vingerafdruk laat zelfs een verschil zien tussen inname van een drug en het slechts met de handen aanraken daarvan. Vorig jaar werd aan dezelfde universiteit, te weten die in Surrey, al een manier bedacht om te kunnen aantonen of iemand die drugs had aangeraakt, daarna nog zijn handen had gewassen voor hij de vingerafdruk achterliet. 



De Britten baseren hun techniek op spectrometrie, oftewel het meten van electromagnetische straling van bepaalde stoffen. Als je cocaïne direct met je vingers aanraakt, blijven er sporen achter op zowel je vingers als in je vingerafdrukken. En die kunnen dus opgespoord worden aan de hand van hun electromagnetische straling. 





**Verschil te zien in vingerafdruk tussen coke-gebruiker en coke-aanraker**



Als je geen cocaïne hebt aangeraakt met je vingers maar wel hebt ingenomen, maakt je lichaam een molecuul aan genaamd benzoylecgonine. Deze benzoylecgonine wordt afgescheiden door de huid en komt in moleculaire hoeveelheden aan de buitenkant van je vingers terecht. Door de electromagnetische straling van deze atomen te meten, kun je aan een vingerafdruk zien of de meting uitslaat. Beide soorten drugcontact en het verschil daartussen, is vanaf nu vrij makkelijk te duiden.



De techniek is niet alleen een doorbraak op het gebied van daderprofilering, maar vooral ook in het reconstrueren van criminele gebeurtenissen. Het wordt voor justitie een stuk makkelijker om te zien of een misdaad is gepleegd onder de invloed van cocaïne of dat betrokkenen alleen maar fysiek in de buurt zijn geweest van hoeveelheden cocaïne. Volgens de onderzoekers betekent zulke achtergrondkennis een wezenlijke voorsprong in het begrijpen en daarmee oplossen van misdaden.





*Gepubliceerd op 1.6.2021*



*Bron: Imaging mass spectrometry a new way tot distinquish dermal contact from administration of cocaïne, using a single fingerprint door de Universiteit van Surrey, Groot-Brittannië.*