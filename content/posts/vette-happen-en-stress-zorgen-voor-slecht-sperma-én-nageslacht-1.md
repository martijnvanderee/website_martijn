---
templateKey: post.template
title: Vette happen en stress zorgen voor slecht sperma én nageslacht
date: 2021-06-17T15:36:05.713Z
headerPhoto: map-onderschrift-man-zaadcel-eicel-bron-pixabay-com-geralt-image-img-man-zaadcel-eicel-jpg
onderwerp: human
auteur: Monique Siemsen
tags:
  - mannen, bevruchting, sperma, nageslacht. epigenomen, vrouwen, stress,
    levensstijl.
photo's:
  - map-onderschrift-de-epigenomen-van-mannen-met-een-gezonde-levensstijl-geven-deze-info-door-tijdens-de-bevruchting-en-dragen-zo-bij-aan-gezond-nageslacht-bron-pixabay-com-publicdomainpictures-image-img-vader-baby-slaap-jpg
---
Slecht nieuws voor luie kerels die papa willen worden en een vrouw hebben, die dit leest.
Na dit artikel, slaat ze de chips uit je fikken en jaagt zij je van de bank af en in je
joggingbroek!
Dat ziekten en aandoeningen genetisch van aard kunnen zijn en doorgegeven op de
volgende generatie is bekend. Maar ook zonder DNA komt het sperma van vader een heel
eind in de overdracht van levensstijl op zijn kind.

Epigenoom slaat data op van leven papa
Als we denken aan erfelijkheid, denken we aan genetisch materiaal, oftewel DNA. Maar
informatie van de ouder kan ook op andere manier worden overgedragen aan het
nageslacht. “Omgevingsinformatie” of environmental information noemen wetenschappers
dat en ze verwijzen daarbij naar de levensstijl van vader. Het gaat dus nadrukkelijk niet om
genetische informatie, maar puur om je levensstijl: of je veel of weinig beweegt, de stress
opzoekt of juist vermijdt en natuurlijk ook het eetgedrag van de potentiële papa. Die
informatie is terug te vinden niet alleen in de fysieke gestalte van de man, maar zelfs in
zijn sperma.

Sperma zit vol “roddelmoleculen”
Epigenomen zijn moleculen in het sperma, die net als DNA informatie opslaan. In het
geval van epigenomen gaat het dus niet om genetische data, maar die van de omgeving
en wel de omgeving van het epigenoom en zijn baasje. Dat is in het geval van luie,
vretende, stressende piemeleigenaren van het epigenoom geen goed nieuws. Bij een
bevruchting van de eicel geeft het epigenoom al zijn informatie over het dieet en
temperament van papa door aan de foetus als een slechte roddeltante.
De ongunstige informatie kan zeer kwalijke gevolgen hebben voor de ontwikkeling van de
foetus. Canadese wetenschappers aan de McGill Universiteit in Montreal ontdekten dat
een slecht voedingspatroon van vader alleen al, kan leiden tot geboorteafwijkingen in de
vorming van schedel en ruggenwervels, zo bleek toen de onderzoekers het dieet van
muizenpapa’s voor de bevruchting aanpasten.

Gezonde vaders, gezonde kinderen
Toch zijn de onderzoekers blij met de resultaten. Als een negatieve verandering in vaders
levensstijl tot een negatief effect leidt in de ontwikkeling van de foetus, is het immers
aannemelijk dat een positieve verandering in het leven van papa, leidt tot een juist
verbeterde ontwikkeling van zijn toekomstige kroost.
De universiteit zal de uitkomsten van dit onderzoek dan ook gebruiken als basis voor
toekomstig onderzoek over hoe aandoeningen vermeden of genezen kunnen worden door
de levensstijl van vaders te verbeteren.
In de tussentijd is het voor vrouwen in ieder geval weer een flinke reminder waarom deze
ook al weer op sportieve en optimistische mannen vallen. Zo krijgen mensen blijkbaar
gezondere kids!

Gepubliceerd op 15.04.2021
Bron: onderzoek Non-DNA mechanism is involved in transmitting paternal experience to offspring,
McGill University, Montreal, Canada